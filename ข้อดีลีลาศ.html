<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
<h2>ข้อดีลีลาศ
</h2>
<h2><strong>น่นอนว่าการเต้นนั้นสนุกสนานและเพลิดเพลิน แต่คุณรู้หรือไม่ว่ากิจกรรมเข้าจังหวะชนิดนี้นำมาซึ่งประโยชน์ด้านสุขภาพมากมายด้วยเช่นกัน</strong></h2>
<h2>การขยับร่างกายอย่างต่อเนื่องไม่ได้ดีต่อสุขภาพกายเท่านั้นแต่ยังดีต่อใจอีกด้วย! เราขอเสนอ 10 เหตุผลที่คุณควรออกมาเต้น (แม้คุณอาจคิดว่าตัวเองเต้นไม่เก่งหรือยังเป็นมือใหม่ก็ตาม)</h2>
<h2> </h2>
<h2><strong>การเต้นนำมาซึ่ง :</strong></h2>
<h2><strong>1. สุขภาพสมองที่ดีขึ้น</strong></h2>
<h2>การศึกษาโดย New England Journal of Medicine พบว่าการเต้นสามารถกระตุ้นความทรงจำหรือแม้กระทั่งป้องกันความเสี่ยงของโรคสมองเสื่อม ส่วนการศึกษาอื่น ๆ พบว่าการออกกำลังการด้วยการเต้นแอโรบิคสามารถลดอัตราการเสื่อมสภาพของสมองส่วนที่ควบคุมความทรงจำ(ส่วนฮิปโปแคมปัส) ซึ่งมีแนวโน้มที่จะเสื่อมลงเมื่อเข้าสู่วัยชรา</h2>
<h2>การใช้เวลาไปกับการจดจำสเต็ปและการเคลื่อนไหวของท่าเต้นก็เป็นหนทางที่ดีที่สุดในการท้าทายสมองของคุณไม่ว่าคุณจะอายุเท่าไหร่ก็ตาม นักวิทยาศาสตร์พบว่าทักษะด้านการคิดวิเคราะห์ อาทิ การวางแผนหรือการจัดการ ก็พัฒนาขึ้นได้ผ่านการออกกำลังอย่างการเต้นด้วยเช่นกัน</h2>
<h2> </h2>
<h2><strong>2. เพิ่มความยืดหยุ่น</strong></h2>
<h2>การเคลื่อนไหวระหว่างเต้นช่วยเพิ่มความยืดหยุ่นและลดอาการตึงของกล้ามเนื้อ  แต่อย่างไรก็ตามคุณก็ไม่ควรฝืนตัวเองมากไปนัก แม้การยืดเหยียดง่าย ๆ ที่มากับท่าเต้นจะช่วยลดอาการปวดข้อต่อและการอักเสบอื่น ๆ ที่เป็นผลมาจากการออกกำลังกายที่หนักหน่วงกว่าได้ก็ตาม</h2>
<h2> </h2>
<h2><strong>3. ลดความเครียด</strong></h2>
<h2>การศึกษาโดย Journal of Applied Gerontology พบว่าการเต้นเป็นคู่พร้อมเพลงนั้นช่วยลดความเครียดได้  การศึกษาชิ้นอื่น ๆ ก็แสดงผลแบบเดียวกัน โดยมีบางชิ้นระบุว่าการเต้นสามารถเพิ่มระดับฮอร์โมนเซโรโทนิน ซึ่งสามารถทำให้อารมณ์คุณดีขึ้นได้</h2>
<h2> </h2>
<h2><strong>4. ลดภาวะซึมเศร้า</strong></h2>
<h2>การศึกษาเกี่ยวกับผลกระทบของการเต้นที่มีต่อผู้ป่วยที่มีภาวะซึมเศร้าพบว่าผู้ป่วยที่เข้าร่วมการเต้นแบบกลุ่มด้วยเพลงจังหวะเร้าใจนั้นแสดงอาการที่เกี่ยวข้องกับภาวะซึมเศร้าในจำนวนที่น้อยกว่า และยังมีพลังและกระปรี้กระเปร่ามากกว่าอีกด้วย</h2>
<h2> </h2>
<h2><strong>5. ลดน้ำหนัก</strong></h2>
<h2>การขยับตัวมากขึ้นหมายถึงการลดน้ำหนักได้มากขึ้น  การศึกษาจาก Journal of Physiological Anthropology พบว่าการฝึกเต้นแอโรบิคสามารถช่วยให้คุณลดน้ำหนักได้พอ ๆ กับการปั่นจักรยานหรือวิ่งจ๊อกกิ้ง</h2>
<h2> </h2>
<h2><strong>6. เพิ่มพละกำลัง</strong></h2>
<h2>งานวิจัยจาก Scholarly Publishing และ Academic Resources Coalition พบว่าการจัดโปรแกรมเต้นรายสัปดาห์สามารถช่วยพัฒนาสมรรถภาพร่างกายของผู้ใหญ่และช่วยเพิ่มพละกำลังของพวกเขา</h2>
<h2> </h2>
<h2><strong>7. พัฒนาระบบหัวใจและหลอดเลือด</strong></h2>
<h2>แน่นอนว่ายิ่งคุณเต้นเร็วเท่าไหร่ หัวใจคุณก็จะเต้นเร็วเท่านั้น และนี่จะนำไปสู่หัวใจที่แข็งแรงและสุขภาพดีขึ้น</h2>
<h2>การศึกษาจากอิตาลีพบว่าคนที่มีภาวะหัวใจวายที่เริ่มฝึกเต้นวอลซ์นั้นมีสุขภาพหัวใจ การหายใจ และคุณภาพชีวิตที่ดีกว่าเมื่อเทียบกับกลุ่มที่ทำแค่ปั่นจักรยานหรือเดินบนลู่วิ่ง</h2>
<h2> </h2>
<h2><strong>8. พัฒนาการสอดประสาน ความแข็งแรง และสมดุลของร่างกาย</strong></h2>
<h2>การเต้นต้องการให้คุณเคลื่อนไหวอย่างรวดเร็วและมีท่าทางที่สวยงาม จึงมีส่วนช่วยให้คุณควบคุมร่างกายตัวเองได้ดีขึ้น นอกจากนั้นการเต้นยังทำให้ระนาบของร่างกายทั้งสามของคุณเคลื่อนที่ไปมา ซึ่งแตกต่างจากการเคลื่อนไหวทั่วไป เช่น การเดินหรือปั่นจักรยาน ที่เกี่ยวข้องกับระนาบแบ่งซ้ายขวาเท่านั้น  การเต้นทำให้คุณต้องใช้ร่างกายในทุกระนาบ ดังนั้นจึงหมายความว่ากล้ามเนื้อทุกส่วนของคุณจะถูกใช้ มิใช่เพียงบางส่วนเท่านั้น</h2>
<h2>หากคุณกลัวว่าจะหกล้มเมื่ออายุมากขึ้น การเต้นอาจช่วยลดความกังวลนั้นได้เช่นเดียวกัน  การศึกษาจาก Journal of Aging and Physical Activity แสดงผลว่าการเต้นแทงโก้ช่วยเพิ่มความสมดุลในหมู่ผู้สูงอายุได้</h2>
<h2> </h2>
<h2><strong>9. พัฒนาสุขภาวะทางสังคมและอารมณ์</strong></h2>
<h2>การเรียนเต้นคือวิธีที่ดีที่สุดในการหาเพื่อนใหม่และขยายวงสังคมของเรา! การมีความสัมพันธ์ที่ดีคือปัจจัยสำคัญที่จะนำไปสู่สุขภาพจิตที่ดีกว่า และยังช่วยเพิ่มความสุข ลดความเครียด หรือแม้กระทั่งนำไปสู่ระบบภูมิคุ้มกันที่ดีขึ้นกว่าเดิม</h2>
<h2> </h2>
<h2><strong>10. เพิ่มความเชื่อมั่นในตนเองและความมั่นใจ</strong></h2>
<h2>การศึกษาพบว่าผู้ที่รักการเต้นนั้นมีแนวโน้มที่จะมีระดับความเชื่อมั่นในตนเองและความมั่นใจที่สูงกว่า</h2>
<h2>การเต้นเป็นประโยชน์กับผู้คนในทุกช่วงอายุ การเต้นหลายประเภท เช่น การเต้นลีลาศ นั้นช้าพอสำหรับคนที่สามารถเคลื่อนไหวได้อย่างจำกัดหรือมีปัญหาสุขภาพเรื้อรัง ในขณะที่การเต้นอีกหลายประเภทก็เอื้อให้เด็กสามารถแสดงออกถึงความเป็นตัวเองอย่างอิสระ ปลดปล่อยพลังงาน และช่วยฝึกวินัยด้วยการจดจำและเรียนรู้สเต็ปต่าง ๆ</h2>
</body>
</html>
